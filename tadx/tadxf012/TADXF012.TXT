ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³ uXu ù ATi ù NiA ù Cha0s ù Abuse ù cDc ù CuD ù EFF ù Phrack ù Telec0m Dige ³
³ st ù W0rldview ù 2600 ù Bad News ù B00tleg ù C0mputer Anarchist Undergr0u ³
³ nd ù Chalisti ù Ch -=][][][][][][][][][][][][][][]][=- ip ù C0re ù Crimin ³
³ al intent ù Digita -=]       A R R E S T E D       [=- lFree Press ù Digi ³
³ tal Murder ù Death -=]    D E V E L 0 P M E N T    [=-  and Anarchy ù FBi ³
³ ù Freed0m ù Fuct ù -=]      +31.(0)77.3547477      [=- ù Future Culture ù ³
³ Hack-Tic ù Hackers -=]                             [=-  Unlimited ù inf0r ³
³ matik ù KCAH ù L0D -=] F0r All Y0ur H/P/A/V Files. [=- ù L0L ù Magik  ù M ³
³ Ci ù Panther M0der -=]        Sys0p: 0mega         [=- nz ù NARC  ù NFX ù ³
³ NSA ù PHA ù Phanta -=]      C0Sys0p: Syd Mead      [=- sy ù Phate ù PHUN  ³
³ ù PPP ù SHA ù UPi  -=]                             [=- ùTridenT ù Vide0 V ³
³ indicat0r ù Dr. Pf -=][][][][][][][][][][][][][][]][=- alken ù MPi ù NuKE ³
³ ù Crypt Newsletter ù B0W ù ULTRA ù Mega-industries ù Phalc0n/Skism ù Dem0 ³
³ ralized Y0uth ù AR *** N0T! F0R GENERAL DiSTRiBUTi0N *** CV ù 40Hex ù ins ³
³ ane Reality ù Silic0n V0rtex ù BlaH ù iiRG ù CERT ù Ne0n Knights ù T0xiC  ³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ
ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³úúúúúúúúúReleaseúInf0:úşúTHeúARReSTEDúDeVEL0PMENTúX-FiLESú#012úşúúúúúúúúúúú³
ÃÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ´
³úúúúúúSignaleringsconversie problemen op nationaal en internationaal úúúúúú³
³úúúúúúúúúúúúúúúúúgebied. R2/C5/C7 uit PTT Studiebladúúúúúúúúúúúúúúúúúúúúúúú³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ

  Welcome to 'Issue' 12. I was walking around at the library at school and
found some interesting (Dutch) article on telephony signalling conversion
problems. The article was illustrated with examples from exotic places like,
Jordan, Aruba, Bolivia and Nigeria. I thought it was nice educational reading
so i started retyping the text. Sorry this time for all none-dutch readers,
but I didnt feel like translating it all.
The article originates from a PTT Telecom owned magazine called "Studieblad
PTT Telecom" June/July 1996. 

  Release date TadXF #012 - 10 September 1996

  All Arrested Development X-Files can be downloaded at no-ratio, so if you
are still missing some issues make sure you give a call to Arrested
Development. The files can also be found on the internet at:

   utopia.hacktic.nl  /pub/replay/pub/phreak

take care

ttyl Omega
omega@via.nl
                    
     
==============================================================================

     
     Nepostel maakt zich sterk voor wereldwijde signaleringsconversie
%ÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ%

    Wie tot 10 kan tellen, kan de hele wereld bellen. Eenvoudiger kan het 
    bijna niet. Maar achter de schermen wordt er bij het draaien van een 
    internationaal nummer van alles in gang gezet.

    Er is heel wat voor nodig om in een paar seconden tijd twee telefoon-
    centrales in geheel verschillende delen van de wereld met elkaar te 
    verbinden. Net zoals elk land zijn eigen taal en cultuur heeft, zo 
    verschillen ook de 'talen' waarin telefooncentrales van allerlei 
    pluimage communiceren. Deze communicatie is vastgelegd in zogenaamde 
    signaleringsprotocollen. Nepostel, KPN's adviesbureau voor telecom-
    municatie en post in het buitenland, biedt hulp bij het stroomlijnen 
    van de communicatie tussen centrales die verschillende protocollen
    gebruiken. Nepostel wordt daarbij ondersteund door het Peruaanse 
    bedrijf Telequip. Deze 10 man sterke onderneming ontwikkelt - op 
    maat en tegen geringe kosten - convertors waarmee signalerings-
    problemen als het ware gladgestreken worden. De samenwerking tussen 
    Nepostel en Telequip heeft, zoals we hieronder zullen zien, al heel 
    wat vruchten afgeworpen.

  
  Telefooncentrales maken deel uit van een wereldomspannend netwerk. Met het 
kiezen van een paar cijfers kan iedere andere telefoonaansluiting ter wereld
worden bereikt. De onderlinge communicatie tussen al die centrales is maar
ten dele gestandaardiseerd. Er moet bij het vormen van een verbinding altijd
goed worden nagedacht over het zogenaamde signaleringsprotocol dat op een
verbinding wordt toegepast. In zo'n signaleringsprotocol is vastgelegd hoe
het opbouwen, onderhouden, bewaken en weer afbreken van een verbinding
plaatsvindt. Wereldwijd bestaan er vele honderden signaleringsprotocollen.
Vooral in nationale telecommunicatie netten wordt een grote varieteit aan
protocollen toegepast. Oorzaak hiervan is dat er vroeger geen of nauwelijks
sprake was van standaardisatie. Het protocol tussen de centrales werd bepaald
door de leverancier van de telefooncentrales, en veel leveranciers verkochten
centrales aan verschillende landen. 

  Voor de communicatie tussen internationale centrales worden er minder ver-
schillende signaleringen toegepast. Maar hoewel het aantal hier niet zo groot
is, blijven de verschillen natuurlijk lastig. Gelukkig is er wel wat te doen
aan signaleringsproblemen. Met zogenaamde convertors kunnen verschillen
tussen protocollen als het ware worden weggepoetst. Convertors fungeren als
een soort minicentrale. In dit artikel staan we stil bij het hoe en waarom
van signaleringen en het onstaan van signaleringsproblemen. Vervolgens wordt
er een overzicht gegeven van signaleringsknelpunten waar Nepostel in de loop
der jaren mee geconfronteerd is en de oplossingen die ervoor zijn gevonden.
In die oplossingen is een grote rol weggelegd voor het Peruaanse bedrijf
Telequip dat de ontwikkeling van convertors tot haar core-business heeft
gemaakt.



Nepostel
%ÄÄÄÄÄÄ%

  Nepostel houdt zich namens KPN bezig met post- en telecommunicatieaangelegen-
heden in landen waar PTT Telecom geen samenwerkingsverbanden heeft afgesloten.
De nadruk ligt op telecommunicatie-consultancy in ontwikkelingslanden, zonder
winstoogmerk. De activiteiten van Nepostel lopen uiteen van advisering en
deelneming in projecten, het ontwikkelen en verzorgen van opleidingen, het
uitlenen van deskundig personeel tot en met het leveren van telecommunicatie-
apparatuur. Op dit moment is Nepostel betrokken bij verschillende kort- en
langlopende projecten in Azie, Afrika, Latijns-Amerika, het Carabisch Gebied,
het midden oosten en oost-europa.


Telefonie in het kort
%ÄÄÄÄÄÄÄÄÄÄÄÄÄÄÄÄÄÄÄ%

  De afstand tussen een lokale telefooncentrale en een erop aangesloten 
telefoontoestel bedraagt doorgaans niet meer dan 6 kilometer[1]. Op langere
afstanden wordt het spraaksignaal over een koperkabel zo gedempt dat de
kwaliteit nauwelijks nog aanvaardbaar is. Alleen met dure versterker-
apparatuur kan een grotere afstand worden overbrugd. Ieder dorp en of stadje
heeft daarom een eigen telefooncentrale. Grotere steden hebben meerdere, soms
wel enkele tientallen, exemplaren met ieder hun eigen verzorgingsgebied. 
Telefooncentrales, dus ook lokale centrales, worden onderling verbonden met
circuits, ook wel lijnen of trunks genoemd. Naast spraak in beide richtingen
wordt via deze circuits ook signaleringsinformatie uitgewisseld. Signalen
die veel voorkomen zijn :
 
 * Circuit beschikbaar
 * Circuit gestoord
 * Circuit in beslag genomen
 * Kiesinformatie
 * Tariefinformatie (telimpulsen)
 * Beantwoording door de opgeroepene (haaksignaal)
 * Sluitsignaal (opgeroepene legt neer)
 * Opgeroepene bezet, vrij of op informatietoon
 * Voorwaarts vrijgeven (oproeper legt neer)

[1] De 6-km limiet heeft te maken met de stroom die vanuit de lokale centrale
    via de b-ader door de koolmicrofoon van het telefoontoestel en via de
    a-ader naar de centrale teruggaat. Als deze afstand te groot is dan 
    wordt de lijnweerstand te hoog waardoor er een te lage stroom ontstaat
    voor een goede werking van de koolmicrofoon. Moderne microfoons hebben
    minder stroom nodig maar op alle telefoonnetten kunnen klassieke
    toestellen worden aangesloten.


  De vorm waarin deze signaleringsinformatie werd getransporteerd was tot ca.
20 jaar geleden niet gestandaardiseerd. Fabrikanten van telefooncentrales
ontwikkelden signaleringsprotocollen voor telefoonverkeer tussen centrales
die zoveel mogelijk aansloten bij de protocollen waarmee hun centrales intern
werkten. Vaak werden de interne protocollen simpelweg naar de volgende
centrale gebracht. Voor verbindingen met centrales van andere fabrikanten of
verbindingen die via versterkte lijnen liepen werden zogenaamde overdragers
ontwikkeld. Deze overdragers fungeerden als interface tussen een centrale en
een circuit. Ze bestonden meestal uit een flink aantal relais.


Signaleringen in Nederland
%ÄÄÄÄÄÄÄÄÄÄÄÄÄÄÄÄÄÄÄÄÄÄÄÄ%

  Ook in Nederland was het een behoorlijke warboel op signaleringsgebied. 
Lange tijd waren er meer dan vijftig verschillende signaleringsprotocollen in
gebruik. Bovendien had ieder protocol voor speciale toepassingen ook nog eens
zijn eigen varianten. Veelgebruikte analoge signaleringen waren b.v. :

 * 2-draads tussen Siemens F en Philips UR met haaksignalen
 * 3-draads tussen Siemens F en Philips UR met telimpulsen
 * 2-draads lussignalen met kiesimpulsen en haaksignalen
 * 2-draads lussignalen met MFC en haaksignalen
 * 2-draads lussignalen met MFC en telimpulsen
 * 6-draads versterkte lijn met kiesimpulsen en haaksignalen
 * 6-draads versterkte lijn met MFC en telimpulsen
 * 2-draads inkiessignalering naar huisautomaten met kiesimpulsen
 * 2-draads inkiessignalering naar huisautomaten met DTMF
 * 6-draads lijnen naar de ITNC en BTD (06) centrales
 * 2-draads tussen BTMC centrales (7D, 7E en 7EN)
 * 6-draads versterkte lijnen tussen BTMC centrales
 * 2-draads met P2 signalen van UV naar UR
 * 3-draads met S2 signalen van UR DC naar UR lokaal
 * 2-draads ALS70 naar huisautomaten

  
  Sinds er halverwege de jaren zeventig een begin is gemaakt met de modern-
isering van het Nederlandse telefoonnet zijn veel analoge signalerings-
protocollen langzaamaan vervangen door digitale. Protocollen die allemaal
uitgebreid gespecificeerd zijn om de fabrikanten van centrales en trans-
missie-apparatuur de gelegenheid te geven goed werkende overdragers en
centralesoftware te ontwikkelen. Met de vervanging van de laatste analoge
centrales eind 1994 zijn veel signaleringsprotocollen verdwenen. De komende
jaren zullen er in ons land slechts twee signaleringen overblijven : C7 tussen
centrales onderling en ISDN tussen de centrales van PTT Telecom en de 
bedrijfscentrales van zakelijke klanten.[2].

[2] In 1990 heeft PTT Telecom Studieblad een tweetal artikelen gewijd aan
    C7-signalering, p.23-33 en p.78-85.


Signaleringen in het buitenland
%ÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ%

  Andere landen hebben soortgelijke ontwikkelingen doorgemaakt. Gelukkig neemt
de toenemende digitalisering het aantal protocollen in vooral de westerse
wereld sterk af. In ontwikkelingslanden, waar vaak oudere centraletypen in
gebruik zijn - die al dan niet zijn overgenomen van andere landen - ligt dat
anders. Aanvankelijk werd in ontwikkelingslanden vaak het protocol van het
thuisland van de centraleleverancier toegepast. Als een tweede fabrikant op
het toneel verscheen moest die zich maar aanpassen aan de signalering van de
eerste. Dat ging en gaat niet altijd goed. Omdat het vaak om kleine markten
gaat, en de fabrikanten dus niet geneigd zijn veel geld, tijd en energie te
investeren, zijn protocolfouten aan de orde van de dag. Een ander probleem is
dat veel landen hun eigen versie van het zogenaamde R2-protocol gebruiken,
met als gevolg dat er nu wereldwijd verschillende varianten van het R2
protocol worden toegepast die niet meer met elkaar kunnen samenwerken.


Signaleringen op internationale circuits
%ÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ%

  Om een warboel van protocollen tussen verschillende landen te vermijden heeft
de internationale standaardisatieclub CCITT al in de veertiger jaren van deze
eeuw aanbevelingen opgesteld voor signaleringsprotocollen tussen de diverse
landen. De meest gebruikte op dit moment zijn :

 * C5 voor intercontinentale verbindingen
 * R1 voor regionale verbindingen in Noord Amerika
 * R2 voor regionale internationale verbindingen in de rest van de wereld.
 * C7 voor alle soorten verbindingen tussen digitale centrales


Signaleringsproblemen en Nepostel
%ÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ%

  In de vele adviesprojecten die ze wereldwijd uitvoert komt Nepostel regel-
matig in aanraking met signaleringsproblemen. Zo heeft Nepostel voor landen
als Burundi, Sierra Leone, Sudan, Ghana en St. Maarten overdragers ontwikkeld
en geleverd waarme signaleringsproblemen konden worden opgelost. Vaak ging het
daarbij om overcomplete overdragers uit het Nederlandse net die met wat aan-
passingen geschikt werden gemaakt voor hun nieuwe functie. Met digitale
signaleringen of met een vertaling van complexe signaleringen - zoals van
C5 naar R2 - is een bak vol relais niet meer voldoende. In zulke ingewikkelde
gevallen zijn er microprocessoren, elektronica en software nodig.

  In 1987 werd Nepostel betrokken bij een probleem in Sierra Leone. Men kreeg
het niet meer voor elkaar om twee afwijkende soorten nationale R2-signaleringen
met elkaar te verbinden. Het ging slechts om een gering aantal circuits en 
geen van de betrokken fabrikanten (waaronder Italtel) was bereid hier iets 
voor te ontwikkelen. Toen Nepostel om raad werd gevraagd is er eerst gekeken
of PTT Telecom, KPN research of het toenmalige PTT Contest niet behulpzaam
konden zijn. Al snel werd duidelijk dat de enige oplossing lag in het ont-
wikkelen van een stukje speciale software. Een bijzonder dure oplossing, waar
Italtel onder veel druk uiteindelijk toch voor gezwicht is. 

  Een ander probleem deed zich voor in Sudan. Het telefoonnet van dit Oost-
Afrikaanse land bestaat voornamelijk uit UR-centrales, een produkt uit de
Philips-stal. Tussen de lokale centrales wordt dan ook de Nederlandse
F-signalering toegepast. In 1980 werd de UR-districtscentrale van de hoofd-
stad Khartoum vervangen door een digitale centrale van het Italiaanse Telettra.
De medewerkers van Telettra hadden echter de grootste moeite die eigenaardige
Nederlandse signalering te begrijpen en jarenlang was slechts een kwart van
het totale aantal circuits beschikbaar. Een behoorlijke onderbezetting dus.
Toen Nepostel actief werd in Sudan kon de fout in overleg met Telettra
worden opgelost. Omdat PTT Telecom een groot aantal UR-centrales in gebruik
heeft gehad waren de betrokken Nepostel-medewerkers goed op de hoogte van de
ins en outs van de centrale.


Ontwikkelingen van de eerste converter
%ÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ%

  Tijdens de consultancyproject in Peru maakte Nepostel bij toeval kennis met
Telequip SA, een lokaal bedrijfje dat signaleringsconverters ontwikkeld voor 
de Peruaanse markt. In Peru werd en wordt regelmatig van centrale fabrikant
gewisseld met als gevolg dat er sprake is van een grote verscheidenheid aan
signaleringen. Toen Nepostel in aanraking kwam met Telequip had het 10 man
sterke bedrijf juist een converter ontwikkeld die Peruaanse nationale R2 kon
vertalen in C5. Dankzij die converter konden de PRX-centrales van de steden
Arequipa en Truijillo direct via satellietcircuits met de internationale
centrale van New York worden verbonden. Op deze wijze kon congestie in de 
drukke internationale centrale van Lima vermeden worden.


                          Lima                 Lima
 ÚÄÄÄÄÄÄÄÄÄÄ¿    R2   ÚÄÄÄÄÄÄÄÄÄÄ¿   R2    ÚÄÄÄÄÄÄÄÄÄÄ¿   C5    ÚÄÄÄÄÄÄÄÄÄÄ¿
 ³   PRX    ÃÄÄÄÄÄÄÄÄÄ´ DistrictsÃÄÄÄÄÄÄÄÄÄ´ Internat.ÃÄÄÄÄÄÄÄÄÄ´          ³
 ³ Arequipa ³         ³ Centrale ³         ³ Centrale ³         ³  AT&T    ³
 ÀÄÄÄÄÂÄÄÄÄÄÙ         ÀÄÄÄÄÄÄÄÄÄÄÙ         ÀÄÄÄÄÄÄÄÄÄÄÙ         ³ New York ³
      ³                                                         ³ Centrale ³
      ÀÄÄÄÄÄÄÄÄÄMINEXÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ´          ³
         R2                            C5                       ÀÄÄÄÄÄÄÄÄÄÄÙ



Aruba
%ÄÄÄ%

  Toen Aruba in 1986 uit de Nederlandse Antillen statpe wilde het eiland snel
eigen internationale circuits met Nederland en Amerika introduceren. Voordat
de status aparte een feit was liepen die verbindingen via de internationale
centrale van Curacao. Een echte internationale centrale kon echter niet snel
worden geleverd. Nepostel herinnerde zich de ontmoeting met de Peruanen en
kwam met een oplossing. Samen met Telequip werd er een convertor ontwikkeld
met moderne en betrouwbare componenten, onderhoudsfuncties en internationale
afrekening die de functies van een volledige internatiale centrale nabootste.
Alles voor een aanvaardbare prijs.
  
  Vier jaar lang heeft de PRX-centrale van Aruba op deze manier directe 
circuits met het buitenland tot stand gebracht, totdat er in 1990 een nieuwe 
digitale centrale in dienst werd gesteld.


    ÚÄÄÄÄÄÄÄÄÄÄÄÄ¿    R2            C5
    ³    PRX     ÃÄÄÄÄÄÄÄÄÄMINEXÄÄÄÄÄÄÄÄÄÄ<ÄÄ>ÄÄÄÄÄRotterdam
    ³ Oranjestad ÃÄÄÄÄÄÄÄÄÄMINEXÄÄÄÄÄÄÄÄÄÄ<ÄÄ>ÄÄÄÄÄAtlanta         
    ÀÄÄÄÄÄÄÄÄÄÄÄÄÙ    R2            C5



Nepostel en Telequip
%ÄÄÄÄÄÄÄÄÄÄÄÄÄÄÄÄÄÄ%

  De goede samenwerking tussen Nepostel en de Peruaanse ontwikkelaars van
Telequip is sindsdien voortgezet in een aantal kleinschalige projecten.
De converter-projecten zijn bijna altijd een uitvloeisel van de consultancy-
activiteiten van Nepostel en worden gezien als een extra service aan de klant.
Aanvankelijk werden alleen analoge signaleringen vertaald, later werden ook
voor ingewikkelde digitale signaleringsproblemen oplossingen gevonden. Meer
recent zijn er converters voor de uiterst complexe C7- en ISDN-signaleringen
ontwikkeld. De meeste toepassingen van de converter hebben betrekking op het
verbinden van internationale met nationale circuits. De converter heeft dan
eigenlijk de functie van een kleine internationale centrale. Vandaar dat de 
convertor de naam MIMEX (Mini INternational EXchange) heeft meegekregen. In
het begin werden alle convertors in Peru geproduceerd maar in verband met de
nodige hoge integratiedichtheid en de verlangde kwaliteit vervaardigt 
Telequip SA in sommige gevallen alleen een prototype. Na een veldtest wordt
de serie dan door een Nederlands bedrijf, HTM in Zevenaar, vervaardigd. Is
het aantal benodigde convertors gering dan neemt Telequip zelf de produktie
voor haar rekening. Een convertor-project doorloopt meestal de volgende fasen :

 * Identificatie van het probleem
 * Offerte en commerciele afhandeling
 * Specificatie en eventuel een signaleringssurvey ter plaatse
 * Ontwikkeling van een prototype in Peru
 * Veldtest en fijnafregeling van hardware en software
 * Fabrikage van de serie in Nederland
 * Installatie, indienststelling en opleiding van lokale onderhoudstechnici.

De hele cyclus duurt circa 4 maanden.


Bolivia
%ÄÄÄÄÄ%

  In 1988 werd Nepostel betrokken bij een probleem in Bolivia. De capaciteit
van de internationale centrale van hoofdstad La Paz was niet langer voldoende
om het steeds drukker wordende telefoonverkeer van de Verenigde Staten naar
Bolivia te kunnen verwerken. Nepostel schakelde Telequip in. Met behulp van
een Peruaanse MINEX-convertor konden er vervolgens 96 nieuwe circuits van
Pittsburgh direct naar een lokale transiet centrale van La Paz gerealiseerd
worden. AT&T nam de financiering voor haar rekening. De convertor zorgt ervoor
dat de internationale signalering C5 wordt vertaald naar R2 LME (Ericsson).
Sindsdien wordt al het verkeer van AT&T-abonnees naar La Paz via deze nieuwe
circuits gerouteerd zodat de bestaande circuits meer lucht krijgen voor de 
rest van het Boliviaanse telefoonverkeer. Een leuke bijkomstigheid is dat 
de convertor meteen een geslaagde hoogtetest heeft ondergaan. La Paz, dat op
4000 meter ligt, is de hoogste hoofdstad ter wereld.


                                                                         C
 ÚÄÄÄÄÄÄÄÄÄ¿  C5  ÚÄÄÄÄÄÄÄÄÄÄ¿  R2  ÚÄÄÄÄÄÄÄÄÄÄ¿ R2 LME ÚÄÄÄÄÄÄÄÄÄÄ¿     E  
 ³ Atlanta ÃÄÄÄÄÄÄ´ Internat.ÃÄÄÄÄÄÄ´ Internat.ÃÄÄÄÄÄÄÄÄ´          ³   W N L
 ³  4ESS   ³      ³ Centrale ³      ³ Centrale ³        ³  Lokale  ÃÄÄ I T A
 ³ Gateway ³      ³   ARE    ³      ³    ARM   ³        ³ Transiet ÃÄÄ J R  
 ÀÄÄÄÂÄÄÄÄÄÙ      ÀÄÄÄÄÄÄÄÄÄÄÙ      ÀÄÄÄÄÄÄÄÄÄÄÙ        ³ Centrale ³   K A P
     ³                                                  ³    ARF   ÃÄÄ - L A
     ÀÄÄÄÄÄÄÄÄÄMINEXÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ´          ³     E Z
        C5                        R2 LME                ÀÄÄÄÄÄÄÄÄÄÄÙ     S
                                                                         


Nigeria
%ÄÄÄÄÄ%

  Het internationale telefoonverkeer naar Nigeria had een succesfactor van 
slechts 2%. Het hopeloos verstopte lokale net van Lagos was hiervan de oorzaak.
Dankzij een in Lima ontwikkelde MINEX konden er 48 nieuwe circuits worden
geinstalleerd die de drukke wijkcentrales van de zakenwijken Victoria Island,
Ikeja en Ikoji direct met New York en Londen verbinden. De gebruikelijke route
vai de internationale centrale, de districtscentrale en de lokale transiet-
centrale kan daarmee worden omzeild. De convertors vertalen C5 in R2Y (R2 naar
de Afrikaanse specificatie die tijdens een congres in de Kameroense stad
Yaunde is overeengekomen). Het verkeer over de convertors heeft nu een succes-
factor van 40%. Dat dit misschien aan de lage kant lijkt komt doordat veel
abonneelijnen bijna doorlopend bezet zijn.

 
   ÚÄÄÄÄÄÄÄÄÄ¿  C5  ÚÄÄÄÄÄÄÄÄÄÄ¿  R2Y ÚÄÄÄÄÄÄÄÄÄÄ¿  R2Y   ÚÄÄÄÄÄÄÄÄÄÄ¿
   ³ London  ÃÄÄÄÄÄÄ´ Internat.ÃÄÄÄÄÄÄ´ DistrictsÃÄÄÄÄÄÄÄÄ´  Wijk-   ³
   ³ Intern. ³      ³ Centrale ³      ³ Centrale ³        ³ centrales³
   ³ Centrale³      ³   ARE    ³      ³    ESK   ³        ³  Ikoji   ÃÄÄ  ?
   ÀÄÄÄÂÄÄÄÄÄÙ      ÀÄÄÄÄÄÄÄÄÄÄÙ      ÀÄÄÄÄÄÄÄÄÄÄÙ        ³  Penta-  ³
       ³                                                  ³  conta   ³
       ÀÄÄÄÄÄÄÄÄÄMINEXÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ´          ³
          C5                        R2Y                   ÀÄÄÄÄÄÄÄÄÄÄÙ



Bulgarije
%ÄÄÄÄÄÄÄ%

  Na de val van het ijzeren gordijn nam de behoefte aan internationaal tele-
foonverkeer van en naar Bulgarije toe. De oude internationale MT20-centrale in
Sofia kreeg al snel te kampen met capaciteitsproblemen. Uitbreiding van de
centrale was uitgesloten omdat centraleleverancier Alcatel al jaren daarvoor
was gestopt met het produceren van MT20-apparatuur. Nepostel kreeg opdracht
een nieuw digitaal telecomnetwerk te ontwerpen, inclusief een internationale
centrale en een satellietgrondstation. Een enorme klus; het hele proces van
plannen, selectie van de leveranciers, levertijd en installatie zou enige 
jaren in beslag gaan nemen. Nepostel kwam samen met PTT Telecom tot een
tussentijdse oplossing. PTT Telecom bood de Bulgaarse telecom-operator aan
de benodigde tijd te overbruggen door het internationale telefoonverkeer van
en naar Bulgarije om te leiden via Nederland. Een klein grondstation in 
Bulgarije en een aantal in Lima ontwikkelde MINEX-convertors maken het nu
mogelijk om de Nederlandse internationale centrales direct met het lokale net
van Sofia te verbinden. Lange tijd werd zo'n veertig procent van al het 
internationale telefoonverkeer van en naar Sofia via Nederland en de nieuwe
circuits gerouteerd. Inmiddels is de afbouwfase aangebroken. De digitale
internationale R2-signalering uit Nederland wordt door de convertors vertaald
in de analoge A29-signalering die uitsluitend in het Bulgaarse net te vinden
is.

                           >******<
                            /    \   R2 via IDR
                          /        \                           dec   ÚÄÄÄÄÄÄÄ¿
                        /            \                         ÚÄÄ))Ä´       ³
 ÚÄÄÄÄÄÄÄÄÄÄÄ¿    ÚÄÄÄÄÄÄÄÄÄÄ¿  ÚÄÄÄÄÄÄÄÄÄÄ¿                   ³     ³ Sofia ³
 ³ Amsterdam ÃÄÄÄÄ´ Satelliet³  ³ SatellietÃÄÄÄECÄÄÄÄMINEX P3ÄÄ´     ³ local ³
 ÀÄÄÄÄÄÄÄÄÄÄÄÙ    ÀÄÄÄÄÄÄÄÄÄÄÙ  ÀÄÄÄÄÄÄÄÄÄÄÙ                   ³     ³ net-  ³
                                                               ÀÄÄ))Ä´ work  ³
                                                                     ÀÄÄÄÄÄÄÄÙ

Jordanie
%ÄÄÄÄÄÄ%

  Philips Kommunikations Industrie in Nurnberg (nu van Lucent Technologies 
Inc., onderdeel van AT&T) verkoopt kleine digitale centrales van het type 
TSS. PKI had een contract voor het installeren van drie kleine TSS-centrales 
in de Ma'an regio in Jordanie. De software voor de Jordaanse versie van het 
R2-protocol was echter niet op tijd klaar om de TSS-centrales met het 
Jordaanse net te verbinden. Dankzij de ontwikkelaars van Telequip kon Nepostel 
convertors leveren die digitale Duitse IKZ50-signalering vertalen in digitale 
R2 volgens het Jordaanse protocol. De convertors zijn relatief eenvoudig
uitgevoerd; een enkele printplaat met microprocessors, speciale telecom-
municatie-chips en een portie software.



      ÚÄÄÄÄÄÄÄ¿     R2D                  2Mbit/s     ÚÄÄÄÄÄÄÄÄÄÄ¿
      ³ Amman ÃÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ´   MINEX  ³
      ³ E10   ³                           ÚÄÄÄÄÄÄÄÄÄÄ´          ³
      ÀÄÄÄÄÄÄÄÙ                           ³ IKZ      ³   Ma'an  ³
                                          ³ 50D      ³    TSS   ³
                                          ³ 2Mbit/s  ³          ³
                                          ÀÄÄÄÄÄÄÄÄÄÄÁÄÄÄÄÄÄÄÄÄÄÙ 


Nederland
%ÄÄÄÄÄÄÄ%

  Niet alleen in het buitenland, maar ook voor signaleringsproblemen in eigen
land wordt de hulp van Nepostel soms ingeroepen. Om de Short Message Service
voor de GSM-abonnees mogelijk te maken moest de GSM-centrale worden verbonden
met een ACD-systeem (Automatic Call Distribution) van de firma Aspect. De
Aspect ACD wordt doorgaans alleen achter lokale centrales geschakeld en is
daarom slechts op de hoogte van de PBX-specifieke ALS70D-signalering. De
GSM-centrale en het daaraan gekoppelde voice response systeem kennen alleen
de door PTT Telecom als standaard verheven C7-signalering. Dankzij een aantal
Telequip-convertors die C7 vertalen in ALS70D en vica versa kunnen GSM-
abonneses nu naar hartelust berichten uitwisselen.


                         \³/
                          ³ GSM Netwerk PTT Telecom
        ÚÄÄÄÄÄÄÄÄÄ¿       ³
   PSTN ³   MSC   ³       ³
   ÄÄÄÄÄ´ Alcatel ÃÄÄÄÄÄÄÄÙ
        ³         ³
        ÀÄÄÄÄÂÄÄÄÄÙ
             ³ Q767
             ³
        ÚÄÄÄÄÁÄÄÄÄÄÄÄÄ¿                                  ÚÄÄÄÄÄÄÄÄÄÄÄÄÄÄ¿      
        ³ Interactive ³                                  ³    Call      ³
        ³    Voice    ³  2Mbit/s               2Mbit/s   ³ Distribution ³
        ³   Response  ÃÄÄÄÄÄÄÄÄÄÄÄMINEX ISAÄÄÄÄÄÄÄÄÄÄÄÄÄÄ´   Centre     ³
        ³    System   ³  Q767                  ALS70D    ³              ³
        ÀÄÄÄÄÄÄÄÄÄÄÄÄÄÙ                                  ÀÄÄÄÄÄÄÄÄÄÄÄÄÄÄÙ



Curacao
%ÄÄÄÄÄ%

  Curacao heeft uitsluitend ARF- en AXE-centrales van de firma Ericsson in
bedrijf. Centrales van het laatste type zijn nog niet voorbereid op ISDN, 
terwijl de sterk op Nederland gerichte zakenwereld daar wel behoefte aan
heeft. Nepostel heeft in Peru een convertor laten ontwikkelen die digitale
R2-signalering LME vertaalt in 30 individuele ISDN BRI (2B+D) abonnee-
aansluitingen. Hoewel voor ISDN de aanwezigheid van een netwerk met C7-
signalering nodig is - een voorwaarde die op Curacao ontbreekt - kunnen
abonnees, via een aantal in de convertor ingebouwde slimmigheden, toch 
digitaal communiceren (zie verdiepingsstof). Curacaose abonnees hebben nu
de beschikking over een beperkt aantal ISDN-diensten, waaronder wereldwijde
videoconferencing.

   
 PTT Telecom                                               | Landsradio
                                                           |
                                ÚÄÄÄÄÄÄÄÄÄ¿             C5 |
     ISDN  ÚÄÄÄÄÄÄÄÄÄ¿  C7      ³ Inter-  ÃÄÄECÄÄDCMEÄÄÄÄÄÄÄDCMEÄÄÄECÄÄÄ..
 NTÄÄÄÄÄÄÄÄ´ Local   ÃÄÄÄÄÄÄÄÄÄÄ´ national³             IDR|
     2B+D  ³ Exchange³ National ³  gatewayÃÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ..
           ÀÄÄÄÄÄÄÄÄÄÙ Network  ÀÄÄÄÄÄÄÄÄÄÙ             C5 |
                                                           |
                                                           |
  Landsradio           | SETEL
                       |
      ÚÄÄÄÄÄÄÄÄÄÄ¿     |  ÚÄÄÄÄÄÄÄÄÄ¿
 ...ÄÄ´ Inter-   ³ R2D |  ³  Local  ³ R2D          ISDN
      ³ national ÃÄÄÄÄÄÄÄÄ´ ExchangeÃÄÄÄÄÄÄMINEXÄÄÄÄÄÄÄÄÄÄNT
 ...ÄÄ´ gateway  ³ LME |  ³   AXE   ³ LME          2B+D
      ÀÄÄÄÄÄÄÄÄÄÄÙ     |  ÀÄÄÄÄÄÄÄÄÄÙ
                       |
                       |


[x] J.J.M.G. Ramakers trad in 1962 in dienst bij PTT Telecom. Hij werkte
    lange tijd als systeemspecialist voor telefooncentrales en signaleringen
    (F, UR, UV, 5ESS, PCM, SADCON). Sinds de oprichting van Nepostel is de 
    heer Ramakers veelvuldig wereldwijd actief in internationale consultancy
    projecten. Momenteel is hij bij Nepostel Regio Manager Caribbean en Zuid-
    Amerika, verantwoordelijk voor acquisitie en verkoop van consultancy 
    projecten, selectie van KPN-specialisten die als consultant worden uit-
    gezonden en voor het begeleide van de consultants. Daarnaast houdt hij 
    zich bezig met het commercieel en technisch begeleiden van de MINEX-
    convertor projecten.


Verdiepingsstof
%ÄÄÄÄÄÄÄÄÄÄÄÄÄ%


MINEX-ISR verzorgt conversie van R2D naar ISDN BRI-abonneelijnen op Curacao
%ÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ%

  Dankzij een MINEX-convertor kunnen dertig bedrijven op curacao gebruik maken
van verschillende ISDN diensten. Calling Line Identification (CLI) is niet
mogelijk omdat deze faciliteit meestal niet in de R2-signalering wordt 
meegezonden. Een oproep naar een ISDN-abonnee op Curacao moet vergezeld gaan
met een identificatie van het oproepende randapparaat (videoconferentie,
Group 4 fax, spraak, PC, enz.). Op deze wijze kan bij een oproep naar een
ISDN-aansluiting met een abonneenummer toch het goede randapparaat worden
geselecteerd, terwijl R2 deze code niet meegeeft. Door iedere ISDN-lijn een
tiental nummers te geven, kan uit het laatste cijfer de code worden ge-
definieerd. Het is ook mogelijk verbindingen tussen de curacaose ISDN-abonnees
onderling op te bouwen. Daarvoor moet de gesprekstijd en andere gespreks-
gegevens op een apart opslagmedium worden vastgelegd zodat later de rekeningen
gespecificeerd kunnen worden. In de eerste toepassingen kon dat worden
vermeden door interne gesprekken toch via de digitale centrale te leiden die
call records aanmaakt.
                                                              

                                                              ISDN 2B+D
                                        ÚÄÄÄÄISDN BRAÄÄÄÄÄÄÄÄÄÄÄÄÄÄÄÄÄÄÄÄ
                                        ³        ³            2 Wire U Interf.
                                        ³        ³
                                        ³     Protocol    Line 1
  2Mb/s                                 ³    Controller
 ÄÄÄÄÄÄÄÄHDB3ÄÄÄÄDigital_SwitchÄÄÄÄÄÄÄÄÄ´
   R2D     ³        ³         ³         ³
           ³        ³         ³         ³
           ³        ³        8x R2      ÃÄÄÄ..........................
         Clock      ³        Signaller  ³
           ³    Slot³         ³         ³
           ³      16³         ³         ³
           ³        ³         ³         ³
          ++++++Controller++++++        ³                     ISDN 2B+D
               ³           ³            ÀÄÄÄÄISDN BRAÄÄÄÄÄÄÄÄÄÄÄÄÄÄÄÄÄÄÄÄ
             DC/DC      Diskette                 ³            2 Wire U Interf.
               ³        Station                  ³
               ³        Optional              Protocol    Line 30
               ³                              Controller
            48 v DC


  Het HDB3-circuit detecteert het synchronisatie kloksignaal uit het inkomende
2Mbit/s-systeem en vertaalt de HDB3-code in een normale binaire datastroom.
Het klokcircuit wordt voortdurend gesynchroniseerd en voorziet alle onderdelen
van passende timingsignalen.
  
  De digitale switch is een enkel integrated circuit en heeft de mogelijkheid
acht 2Mbit/s-systemen aan te sluiten. Ieder van de dertig tijdsloten van
ieder van de acht systemen kan met ieder ander tijdslot worden verbonden.
De R2-signaleringsbits, die zich in slot 16 bevinden, worden via een datalijn
naar de controller gevoerd. De controller kan ook via een datalijn signal-
eringsbits voor de terugweg besturen. De R2-registers zenden en ontvangen
R2-MFC signalen op ieder gewenst tijdslot. Zij wisselen de ontvangen 
informatie uit met de controller. 
  
  Iedere ISDN-abonneelijn heeft een speciaal integrated circuit dat alle
hardware-functies uitvoert. Daaraan is voor iedere abonnee een eigen
controller verbonden die het D-kanaal bestuurt. Beide B-kanalen worden via 
een eigen tijdslot met een 2Mbit/s-systeem verbonden. ISDN BRI-lijnen worden
voorzien van 96V gelijkspanning om de network terminator (NT) bij de abonnee
thuis te voeden. Deze spanning wordt samen met de nodige elektronica 
spanningen door DC/DC-convertors uit de 48V centrale voeding opgewekt.

  ISDN BRI-verbindingen verlangen een of twee transparante 64 Kbit/s paden
tussen beide abonnees. In nationale netten worden alle digitale verbindingen
transparant geschakeld zodat daar geen probleem bestaat. In intercontinentale
verbindingen worden vaak 4 of 5 2Mbit/s-systemen gereduceerd tot een enkele
2Mbit/s-systeem d.m.v. DCME-apparatuur. Hierdoor kunnen de hoge huurkosten
van digitale internationale satelliet- of kabelcircuits belangrijk worden
teruggebracht. Van transparante 64Kbit/s-paden is dan echter geen sprake meer.
Bij introductie van ISDN tussen twee landen moeten daarom altijd een aantal
'clear channels' worden geschakeld waarbij de DCME-werking is uitgeschakeld.
MINEX geeft een speciaal signaal naar de internationale centrale met het
verzoek 'clear channel' te schakelen.


 PTT Telecom                                              | Landsradio
                                                          |
                                ÚÄÄÄÄÄÄÄÄÄ¿            C5 |
     ISDN  ÚÄÄÄÄÄÄÄÄÄ¿  C7      ³ Inter-  ÃÄÄECÄÄDCMEÄÄÄÄÄÄÄDCMEÄÄÄECÄÄÄ..
 NTÄÄÄÄÄÄÄÄ´ Lokale  ÃÄÄÄÄÄÄÄÄÄÄ´ national³            IDR|
     2B+D  ³ centrale³ National ³ centraleÃÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ..
           ÀÄÄÄÄÄÄÄÄÄÙ Network  ÀÄÄÄÄÄÄÄÄÄÙ            C5 |
                                                          |
                                                          |
  Landsradio           | SETEL
                       |
      ÚÄÄÄÄÄÄÄÄÄÄ¿     |  ÚÄÄÄÄÄÄÄÄÄ¿
 ...ÄÄ´ Inter-   ³ R2D |  ³  Locale ³ R2D          ISDN
      ³ nationaleÃÄÄÄÄÄÄÄÄ´ CentraleÃÄÄÄÄÄÄMINEXÄÄÄÄÄÄÄÄÄÄNT
 ...ÄÄ´ centrale ³ LME |  ³   AXE   ³ LME          2B+D
      ÀÄÄÄÄÄÄÄÄÄÄÙ     |  ÀÄÄÄÄÄÄÄÄÄÙ
                       |
                       |

[#] Afkomstig van Studieblad PTT Telecom Juni/Juli 1996. Blz. 324-338.
    Auteur: Sjef Ramakers
    Text typed by Omega@Arrested.development


  ÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ
  ÄÄÄÄÄÄÄÄÄÄÄÄÄÄÄÄ Remember Where You Saw This Phile First ÄÄÄÄÄÄÄÄÄÄÄÄÄÄÄÄ
  ÄÄÄÄÄÄÄ[=] ARRESTED DEVELOPMENT +31.77.3547477 The Netherlands [=]ÄÄÄÄÄÄÄ
  ÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ
